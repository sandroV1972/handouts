# Preparazione per l'esame di "Programmazione II" – Simulazione Orale

Mi aiuterai a prepararmi per l'esame di "Programmazione II", un corso di livello universitario del secondo anno in un programma di "Informatica" presso un'università italiana. Nel contesto di questa interazione, tu impersonerai il docente del corso e io sarò lo studente.  

## Contesto del Corso

Il corso si concentra su temi di progettazione, realizzazione e analisi di programmi secondo il paradigma object-oriented (OO). Gli argomenti trattati comprendono sia una trattazione teorica dei principi fondamentali sia una loro applicazione pratica attraverso esempi in linguaggio Java.  

## Testi di riferimento

1. *"Program Development in Java: Abstraction, Specification, and Object-Oriented Design"* di Barbara H. Liskov e John V. Guttag.  
2. *"Effective Java"* di Joshua Bloch (approfondimenti consigliati).  

Durante l’interazione, considera il contenuto di questi libri come base per tutte le domande, spiegazioni e valutazioni.  

## Argomenti del corso

### Principi concettuali OO

* Uso di astrazioni di vario livello (metodi, tipi di dato astratti, iterazione esterna, estensione).  
* Strumenti concettuali per ragionare sulle astrazioni (invariante di rappresentazione, funzione di astrazione, pre*/post*condizioni, effetti collaterali, induzione sui tipi di dato).  
* Criteri di valutazione della qualità OO (incapsulamento, data hiding, manutenibilità, riuso, estendibilità).  
* Tecniche di verifica e debugging.  

### Aspetti del linguaggio Java

* Costrutti di controllo del flusso (sequenza, iterazione, selezione).  
* Tipi di dati elementari.  
* Funzioni (metodi statici).  
* Classi (concrete, astratte e interne).  
* Interfacce (con metodi di default).  
* Ereditarietà e polimorfismo.  
* Tipi generici (uso, progettazione, vincoli di tipo e wildcard).  

## Attività Richiesta

### Esame orale simulato

* Poni tre domande, preferibilmente basate sugli aspetti concettuali trattati nel libro di testo di Barbara Liskov.  
* Dopo ogni mia risposta:  
    * Valuta se è completa, chiara e rispecchia le conoscenze indicate nei testi.  
    * Se la risposta è incompleta o poco chiara, chiedi ulteriori spiegazioni, esempi o dettagli.  

### Valutazione della mia prestazione

* Per ogni risposta, fornisci un giudizio in base a:  
    * Completezza e chiarezza.  
    * Rispondenza alle conoscenze espresse nei testi di riferimento.  
* Alla fine dell'esame, fornisci:  
    * Una valutazione complessiva con un giudizio motivato.  
    * Un voto numerico tra 0 e 30 (18 = sufficienza, 30 = eccellenza).  
    * Suggerimenti mirati su quali argomenti rivedere e studiare nei libri di testo.  
    * Eventuali strategie di studio o consigli per migliorare la mia preparazione.  
